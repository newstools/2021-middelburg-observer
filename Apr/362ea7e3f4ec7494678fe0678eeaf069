Jaime, ’n leerling van Laerskool Middelburg, het verlede Dinsdag ’n breinoperasie in die Steve Biko Hospitaal ondergaan om ’n gewas tussen sy breinlobbe te verwyder. Sy gesin het vir Stiaan Reynierse gevra om een of twee sangers en bekendes te vra om vir hom boodskappe te stuur, aangesien Jaime ’n groot aanhanger is van Afrikaanse musiek. Binne ’n kort bestek het die WhatsApp boodskappe begin instroom. Hy het boodskappe gekry van sangers: Francois van Coke, Rea, Jan Blom en Ampie. Austin Scheepers, van die realiteitsreeks, “Kwarantyn” het ook ’n boodskap vir Jaime gestuur. • Jaime is Maandag uit die intensiewe eenheid geskuif en is tans in ’n gewone saal. • Die gesin sê baie dankie vir Laerskool Middelburg vir sy bokse vol briefies, familie en vriende, onbekendes wat boodskappe gestuur het, asook almal, soos die sangers en ander bekendes, wat hom die afgelope tyd ondersteun. “Jaime wil net huistoe kom!” 