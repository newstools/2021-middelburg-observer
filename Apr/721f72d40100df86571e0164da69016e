Klippe is ook na verbygaande motors op die pad geslinger. Die polisie is op die toneel waar die klippe reeds uit die pad verwyder is, en verkeer nou weer stadig begin vloei. Afriforum se Dullstroom Buurtwag maan motoriste om steeds versigtig te wees en voorvalle waar klippe, of ander skadelike items op die pad teëgekom word, dadelik te rapporteer. Boonop is die pad baie mistig, word gewaarsku. Die pad kan moontlik weer gesluit word sê Afriforum wat saam met die polisie op die toneel is. Motoriste wat eerder die roete wil vermy, kan die alternatiewe R36 Bambi-pad of die R577 Roossenekal-pad gebruik. • Daar is ook steeds voorvalle waar staalepenne deur kriminele op die N4 gegooi word, om motors tot stilstand te bring. Die polisie kon daarin slaag om een van die peste te arresteer, maar hulle werk beslis in bendes, word gewaarsku. •By die Middelburg Mall se westelike ingang versper taxis die pad en by Middelburg Myn is daar ’n groot optog en die pad is versper. Daar is nou net laat weet al die ingange by die Mall is nou geblok.