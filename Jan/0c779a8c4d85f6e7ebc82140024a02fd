Dit blyk, soos ’n klompie jare gelede, dat hy veral eiendomsagente in sy visier het. ’n Eiendomsagent, wat om voor die hand liggende redes nie geïdentifiseer wil word nie, het gesê die man het ’n video-oproep na haar gemaak en sy was geskok om te sien hoe beelde van ’n man se geslagsorgaan verskyn, hy was besig om te masturbeer. Sy het haar selfoon vir haar man gegee wat die ontbloter ’n paar kras woorde toegevoeg het. Die nommer wat gebruik is, is deur www.mobserver.co.za geskakel, maar dit het dadelik oorgegaan na ’n stemposboodskap.
Dit is die tweede eiendomsagent waarvan sy bewus is wat deur die ontbloter gebel word. Eiendomsagente is ’n paar jaar gelede deur ’n man geteister wat kru-voorstelle gemaak en ook vieslike opmerkings teenoor hulle gemaak het. ’n Groep mans en vroue wat saam by ’n sekere klub gedrink het, het ook bymekaar gekom en dan eiendomsagente, wie se inligting oral op advertensieborde beskikbaar is, gebel en dit baie snaaks gevind om hulle te teister en onaanvaarbare kru-opmerkings te maak. ’n Inwoner van Witbank is dieselfde tyd vasgetrek nadat hy vroue geteister het, Hy is later in die hof skuldig bevind.