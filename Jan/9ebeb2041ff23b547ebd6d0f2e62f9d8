Hy het omstreeks 18:30 skielik inmekaar gesak en vermoedelik aan ’n hartaansval beswyk. Mnr. Kleinhans was vir meer as tien jaar verbonde aan die plaaslike brandweer. Hy was voor sy dood stasie-offisier wat verantwoordelik was vir alle logistieke werksaamhede van die brandweer, vlootbestuur en aankope.
As senior offisier was hy ook in beheer van tonele. Medelye stroom in vir die stil lewensredder op Facebook, waar mnr. Kleinhans ook ’n resepteblad saam met sy vrou Petro, gehad het. Die egpaar se resepteblad het bykans 8000 volgelinge.