Me. Dinah Malepane was nog besig in die aangrensende vertrek om die laaste voorbereidings te doen, toe sy geluide uit die saal uit hoor. Sy het die deur oopgesluit en die vlamme gesien, waarop sy dadelik hulp ontbied het. Me. Venessa van Niekerk het by die saal ingestorm en tafeldoeke gegryp om van die glase en ander artikels te probeer red. Haar sussie, Gemay Hattingh, het haar egter gekeer toe sy nog ’n keer wou terugstorm om iets te red.  Me. Van Niekerk se man, George, het saam met werkers met vuurspuite, brandblussers en tuinslange teen die vuur begin stry tot die brandweer opgedaag het. • Hulle was vol lof vir die blitsige opdaag en hulp van die brandweer.  • Me. Van Niekerk het die personeel van Anglo, wat ’n geselligheid om 08:00 in die genoemde saal sou hê, gevra om net ’n klein rukkie te wag, totdat daar in ’n ander saal gedek is. Al die personeel het ingespring en kon die geselligheid kort daarna voortgaan.  