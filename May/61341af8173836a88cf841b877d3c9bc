Die binne en buitekameras het nie net die man afgeneem nie, maar daar is ook duidelike videomateriaal van hom wat na sy voertuig stap en wegry. Op die videomtaeriaal kan ’n mens sien hoe hy met die bottels drank na die instap-yskas loop en homself probeer versteek agter kaste drank. Hy is onbewus daarvan dat hy aan beide kante waar hy staan, op videomateriaal vasgevang word.  Die booswig vat ’n tang en sny die magnetiese bande van die drankbottels af en druk die bottels onder sy baadjie in. Daarna loop hy doodluiters uit, terwyl hy rustig op sy selfoon staan en klets. • Hy het weggekom met vyf bottels Jameson Caskmates en twee bottels Johnnie Walker Black met ’n totale waarde van R2 690.  • Die drankdief het ’n kenmerkende baadjie aangehad met helderkleurige moue en ’n groot kruis agter op die rug. • Www.mobserver.co.za is in besit van die videomateriaal van die verdagte se voertuig en registrasienommer. Dit kan egter nie op hierdie stadium gepubliseer word nie, omdat hy nog nie aangekla is nie. 